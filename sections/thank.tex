\section*{Ευχαριστίες}

\paragraph{}Αρχικά θα ήθελα να ευχαριστήσω τους καθηγητές μου Ανδρέα Λ. Συμεωνίδη και Λουκά Πέτρου που όχι μόνο με ενέπνευσαν να ασχοληθώ με το αντικείμενο της Ρομποτικής, αλλά ταυτόχρονα μου προσέφεραν και τα μέσα για να το καταφέρω μέσω της διπλωματικής αυτής Εργασίας. 

Ταυτόχρονα θα ήθελα να ευχαριστήσω τον μεταδιδακτορικό ερευνητή Μάνο Τσαρδού-λια, για την υπομονή του καθ' όλη την διάρκεια αυτού του εγχειρήματος, και για την βοήθειά του κατά τις (αρκετές φορές διαρκείς) συναντήσεις μας. Δεν θα μπορούσα να μην ευχαριστήσω επίσης τον ερευνητή Αλέξανδρο Φιλοθέου, οι συμβουλές του οποίου πάντα ήταν καταλυτικές.

Ευχαριστώ, εξ όλης καρδίας, τον πατέρα μου Τηλέμαχο και την μητέρα μου Σταυρούλα, για την στήριξή τους όλα αυτά τα χρόνια. Άνευ αυτής, η ολοκλήρωση των σπουδών μου θα ήταν ανέφικτη. 

Σε αυτή την λίστα δεν μπορούν να λείπουν όλοι οι συμφοιτητές-φίλοι μου, που με τις πολύωρες συζητήσεις μας, αλλάζαμε απόψεις και τελικά συλλογικά γινόμασταν όλοι καλύτεροι.

Τους συμμαθητές-φίλους που είχαν το κουράγιο να ακούν για ζητήματα όχι και τόσο σχετικά με τις δικές τους ανησυχίες. Εδώ θα ήθελα να ευχαριστήσω όλους τους εκπαιδευτι-κούς, που είχαν επιμεληθεί της διαγωγής μας πολύ πριν από τις σπουδές μας, και μέσα από τον κόπο τους, ολοκληρώθηκε η προσωπικότητα μας.

Τέλος, άλλα όχι λιγότερο από τους υπόλοιπους, θα ήθελα να ευχαριστήσω τα αδέρφια των γονέων μου. Τον θείο μου Χαράλαμπο που αγαπάει να συζητάμε περί τεχνολογίας και επιστήμης. Και τον θείο μου Μάριο οι συμβουλές του οποίου μου δίναν κουράγιο να συνεχίσω τον μόχθο όταν αυτό επιβάλλονταν.
